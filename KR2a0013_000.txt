# -*- mode: mandoku-view -*-
#+TITLE: 三國史辨誤
#+DATE: 2015-09-23 09:41:38
#+PROPERTY: JUAN 0
<pb:KR2a0013_WYG_000-1a>¶
欽定四庫全書　　　　史部一¶
　三國史辨誤　　　　　正史類¶
　　提要¶
　　　　(臣/)等謹案三國史辨誤三卷不著撰人名氏¶
　　　　亦莫詳時代蘇州府志載陳景雲字少章呉¶
　　　　江縣學生長洲人少從何焯逰博通經史淹¶
　　　　貫羣籍長扵考訂凡譌謬處能剖析毫芒所¶
　　　　著書凡九種其四為三國志校誤似即此書¶
<pb:KR2a0013_WYG_000-1b>¶
　　　　然考義門讀書記中有何焯所校三國志三¶
　　　　卷其魏志楊阜傳阜嘗見明帝著帽披縹綾¶
　　　　半裦䄂一條稱裦袖古今字少章疑一字衍¶
　　　　檢宋書五行志果然云云此書不載此條則¶
　　　　又似非景雲作疑不能明闕所不知可也三¶
　　　　國志簡質有法古稱良史而牴牾亦所不免¶
　　　　如孫權之攻合肥魏呉二志先後不同當時¶
　　　　已為孫盛所議明以來南北監本傳寫刋刻¶
<pb:KR2a0013_WYG_000-2a>¶
　　　　脫誤尤多是書所辨陳書及裴註之誤凡魏¶
　　　　志二十八條蜀志入條呉志二十一條其間¶
　　　　於字之訛異者如三少帝紀定陵侯繁繁當¶
　　　　作毓少府褒褒當作袤之類於文之倒置者¶
　　　　如正元二年八月戊辰不當在辛未後之類¶
　　　　於正文無註淆亂者如王肅傳評末附劉實¶
　　　　語本裴註所引之類於原本之缺佚者如徐¶
　　　　詳不當附胡綜傳之類並叅校異同各有根¶
<pb:KR2a0013_WYG_000-2b>¶
　　　　據雖所辨僅數十條不能如何焯書校正之¶
　　　　詳而不似焯之泛作史評又大抵以前後文¶
　　　　互相考證叅以後漢書晉書不能如杭世駿¶
　　　　書徴據之博而亦不似世駿之蔓引雜説其¶
　　　　抉摘精審之處要不減三劉之於西漢書呉¶
　　　　縝之於五代史也乾隆四十六年九月恭校¶
　　　　上¶
　　　　　　　總纂官(臣/)紀昀(臣/)陸錫純(臣/)孫士毅¶
<pb:KR2a0013_WYG_000-3a>¶
　　　　　　　總　校　官　(臣/)　陸　費　墀¶

